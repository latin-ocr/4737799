,48-

mum sunt referenda eo, quod veteres munere transferendi
omnino aliter atque nos fungi solebant. Romani enim si
Graeca in linguam suam convertunt, semper liberius rem
agunt neque tam anxia cura ad alienum exemplar sese
applicant quam plerumque fit nostris diebus ¹). Qui exempli
gratia comparaverit, quomodo Cicero Graece scripta reddi-
derit Latine, hoc gradatim confirmatum habebit2). Atque
hoc ad diversa antiquitatis tempora cadere, dilucide appa-
ret ex Arati astronomicis a Cicerone, Germanico atque
Rufo Festo Avieno tractatis. Quin etiarn veteres ipsi
hanc de arte vertendi sententiam saepius professi sunt.»
Sic Cicero in libello, qui inscribitur ‘De optimo genere
oratorum’ haec dicit 5 ξ 14; ‘Converti enim ex Atticis
duorum eloquentissimorum nobilissimas orationes inter
seque contrarias, Aeschini et Demostheni; nec converti
ut interpres, sed ut or'ator, sententiis isdem et earum for-
mis tamquam figuris, verbis ad nostram consuetudinem
aptis; in quibus non verbum pro verbo necesse habui
reddere, sed genus omne verborum vimque servavi;
non enim ea me adnumerare lectori putavi oportere,
sed tamquam appendere'. Itemque Horatius in arte
poetica v. 133- 135 monet, ne interpres, si Graeca in
Latinam transferat, nimis obnoxius sit exemplari Graeco,
dicens:

‘nec verbum verbo curabis reddere fidus

interpres nec desilies imitator in artum,

unde pedem proferre pudor vetet aut operis lex.’
Similia legimus apud Gellium³) atque etiam posterioribus
temporibus apud Hieronymum). Omnes inter se consen-
tiunt artem transferendi non eam esse, qua verba e ver-
bis reddantur atque omnia ad alienum exemplar detor-

 

 

1) cf. J. Tolkiehn, Homer und die romische Poesie, Lipsiae ¹9⁰0
p. 78 sqq.; cf. etiam Fr. 'Blass in Iwau von Miillers Handbuch 1²
p. 246 sqq.

2) cf. C. Auel-t, De Cicerone interprete Graecorum, Dissert. Got-
tingae 1908.

3) Noct. Att. IX 9 ἓ 1—3.

4) Eusebii Chronicorum libri duo ed. A. Schoene. Vol. 11 p. ι sq.

