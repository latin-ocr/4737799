Deo favente propediem collectionem praebebimus
omnium inscriptionum chartarum nummorum bilinguium,
quae Latinum sermonem et Graecumâ€˜ ita coniungunt, ut
alter plane vel fere respondeat alteri et duae partes
plerumque contineant archetypum ac translationem. His
titulis ordinatis et examinatis quaestiones tractabimus, quae
inde exsistunt. Atque primum quidem quaeritur, quem-
admodum tituli cohaereant cum antiqua vita atque cultura,
agiturque de variis generibus bilinguium, de tempore, origine
atque ordine eorum, qui titulos conscripserunt, de arche-
typo non minus atque de dispositione linguarum, de discri-
minibus, quae inter utramque partem intercedunt titulorum,
et iis, quae inter singulas classes intersunt, et ita quidem,
ut perspicua fiant et clara, quae obscura videntur, atque
fundamentum positum sit et bilinguibus monumentis, quae
postea in lucem prodibunt, disponendis et explicandis, et mul-
tis quaestionibus, quae ad artem epigraphicam pertinent
Graecam aetatis Romanae. Altera deinde pars ad linguam
titulorum pertinebit. Hoc loco omnia titulorum vocabula
inter se respondentia primum componuntur comparantur
perquiruntur, ut eluceat non solum, quae fuerint vocis
cuiusque Latinae variae translationes Graecae et invicem,
verum etiam, quatenus diversae sint singulae interpreta-
tiones. Similiter singulae res artis syntaxeos tractantur.
Spes est, postquam hoc modo fundamentum ieceri-
mus, futurum esse, ut similiter perquirantur veteres scrip-
tores, qui ex Latino sermone verterunt in Graecum et in-
vicem. - Omnium inscriptionum Latinarum Graecarum
bilinguium eae, de quibus diximus, nihil nisi pars sunt.
Accedunt monumenta, in quibus verba Latina litteris
Graecis sunt conscripta, et alia, quae Graece composita

