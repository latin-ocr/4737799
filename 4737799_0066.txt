„60-

In quo titulo vides Latinam partem et Graecam adeo
discrepare, ut de translatione minime possit cogitari. Iam
hanc ob causam statuo titulum non provenisse ex officina
Romana. Praeterea Graeca pars in afferendis nominibus
imperatoriis plane abhorret ab usu sollemni Romano; τοῦ
θείου [Μάρκου Αὐ]ρηλίου Ἀντονείνου Σεβᾲ Γερμανικοῦ originem
habere potest aut vere privatam aut Graecam sollemnem,
neque vero publicam Romanam, id quod alio loco mox
spero me fusius esse expositurum. Liberioris igitur esse
generis Graeca statuo neque eodem sensu sollemnia quo
Latina, quod etiam ex alia observatione apparet. Ani-
madvertas velim leg. Aug. pr. pr. in Graecis expressum
esse per [ἡγου]μένου τοῦ ἔθνους, quod supplementum non
est cur repudiemus. Haec autem designatio certe redit
ad Graecos. Nam in titulis publicis Romanorum huius
magistratus appellatio Graeca solet esse πρεσβευτὴς
Σεβαστοῦ ἀντιστράτηγος vel πρεσβευτὴς Σεβαστοῦ καὶ ἀντι-
στράτηγος vel similis ι); eontra simplex ἡγεμὼν vel ἡγού-
μενος ad significandum illud officium, quantum video,
non nisi apud scriptores Graecos reperitur aut in titulis
minus publicis aut Graecorum sollemnibuS. Statuamus
igitur in titulis bilinguibus operibus publicis aevo im-
peratorio insculptis si discrepantiae graviores intercedunt
inter Graeca atque Latina, hoc inde explicandum esse,
quod duae partes non eandem habent originem, scilicet
, Graeca ex officina prodiit Graeca, Latina autem — licet a
Graecis composita sit aut Romanis - ad exemplar sol-
lemne redit officinae Romanae. Quaeritur, quando huius-
modi discrimina in titulis nostris iam reperiantur. Haec
quaestio maximi momenti est non solum ad inscriptiones
bilingues recte explicandas, sed etiam propterea, quod
hoc modo certi argumenti auxilio demonstrare possumuS,
ex quo tempore opera publica provinciarum, praecipue
viarum stratura, a communibus suscipiantur. Sed mit-

1) cs. D. Magie, De Romanorum iuris publici sacrique vocabulis
sollemnibus in Graecum sermonem conversis, Lipsiae 1905 p. 87.

