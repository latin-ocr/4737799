„18-

Μ Ἰουλ Φιλίπῳ θεοφιλεστάτῳ
Καί[σ]αρι καὶ Μαρκίᾳ Ὠτακειλίᾳ
Σεουήρᾳ μητρὶ καστρῶν

Ἐπὶ ἀνθυπάτου - Λ - Ἐγνατίου
Οὐίκτορος Λολλιανοῦ τὸ γ’
Ἀπὸ Ἐφέσου
Ι

Μ

Talia monumenta primo obtutu non Graecae, sed
Romanae videntur esse originis. Tamen res aliter se
habet. Latinam partem tituli allati cum ex officina Ro—
mana prodiisse concedam, Graecam certis argumentis infra
demonstrabimus esse originis Graecae et idem ad alios
titulos supra citatos pertinet. Quid igitur? Inscriptiones
publicae compendia praenominum praebentes omnes ad
unam redeunt ad Graecos. Res est admodum mira neque
ipsi pro certo affirmare volumus id, quod cadit in in—
scriptiones bilingues, de omnibus titulis Graecis valere,
et hoc quidem propterea contendere nolimus, quod paucos
bilingues sollemnes ex officina Romana posteriore aevo
emissos habemus. Plerique enim tituli publici nostri
posterioris aetatis eiusdem generis sunt atque exempla
supra allata, scilicet Latina titulorum pars Romanam
trahit originem, Graeca a civitate Graeca hac illave est
posita. Neque vero illud negari potest inscriptionum bilin-
guium ex officina Romana emissarum compendia prae-
nominum praebere nullam, Graecae autem publice in-
cisae modo perscriptam formam praebent, modo compen-
diosam. Ceterum si haec non solum ad bilingues, sed
etiam ad reliquas inscriptiones Graecas pertinebunt aetatis
Romanae, hanc explicationem proponam Romanos in titulis
Graecis conscribendis Graecum usum cum fide reddere
voluisse ideoque veterem consuetudinem Graecam prae-
nomina Romana perscribendi retinere, cum Graeci operam
dederint, ut Romanum morem in Latinis praenomina bre-
viandi in sollemnibus Graecis accurate imitarentur. Atque
haec de publicis titulis. Iam videamus, quid de privatis

