421..

sese permiscet et assimilatur. Sunt igitur nostra praeno-
mina indicium non solum Romanos obnoxios fuisse moribus
et usui Graecorum, sed etiam Graecos Romanis,

 

II.
De formulis et acclamationibus inscriptionum
bilinguium.
1. De formulis Latinis.

Inscriptiones nostrae per totam fere antiquitatem
Romanam reperiuntur, inde ab anno c. 200 a. Chr. n. usque ad
Iustiniani aetatem et per tempora dispositae quodammodo
historiam illustrant memoriae epigraphicae et universae
fere Latinae et Graecae aetatis Romanae. Quaecumque
de hac re observavimus, propediem in prolegomenis ad
inscriptiones bilingues exponemus, interim speciminis loco
inquiramus, quid statui possit de usu formularum et accla-
mationum inscriptionum nostrarum. Atque primum qui-
dem de formulis Latinis tractabo, De quibus hucusque
quaesiverunt praecipue hi: C. Caesar. Observationes ad
aetatem titulorum Latinorum christianorum definiendam
spectantes, Dissert. Bonnae 1896 p. 20 sqq. R. Weynand.
Form und Dekoration der rom. Grabsteine der Rheinlande
im Ι. Jahrhundert, Bonner Jahrbflcher 1902 p. 186 sqq.
Quorum hic operam dedit inscriptionibus certae regionis
sepulcralibus et usum formularum Dis Manibus et hic
situs est accuratius definivit, Caesar autem omnes for-
mulas ad inscriptiones christianas pertinentes, quantum
tum fieri potuit, composuit et perquisivit et hoc modo la-
cunam nostrae materiei apte explet, cum inscriptiones
bilingues christianae aetatis non nisi paucas habeamus.

Sepulcralia cum honorariis
Ave (have, habe). salve. vale.

Ave ¹). IGR. 1 1105. lib. rei publ. temp. vel Augusti.
Naucrati Aegypti. Saepius invenitur have: CIL. III 14184 ⁷.

 

1) cf. thesaur. ling. Lat. ε. v.

