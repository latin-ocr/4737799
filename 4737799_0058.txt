Iuliae · Augustae Ἰουλίαν
Cyrenenses Σεβαστὰν
Ρ · Octavio · procos Κυραναῑοι

Illud cas‘uum discrimen quamquam primo obtutu mirum
videtur, rerum epigraphicarum peritis plane consentaneum
est ac manifestum. Explicatur enim ex Romanorum atque
Graecorum in titulis honorariis consuetudine diversa. In
Graecis titulis honorariis nomen eius, qui honoratur,
plerumque accusativo ¹) effertur sive nude posito sive
applicito ad verbum honorandi ἑτείμησαν simileve. Titu—
lorum honorariorum et usum et formam quamquam Romani
assumpserunt a Graecis, iam paulo postquam huiusmodi
titulorum usum receperunt, pro accusativo illo ponunt
dativum atque retinent hunc casum. Ii igitur, qui titulum
nostrum posuerunt, rem bene agunt et recte, quod in
Latinis honorati nomen aliter exprimunt atque in Graecis,
eandemque laudem ferunt alia de causa, quia in titulo
Latino singula verba more Romano secernunt signis inter-
positis²) formae punctorum, quae bene desunt in Graecis,
cum Graeci id artificium bono dumtaxat aevo omnino
ignorent.

His praemissis de externa forma duarum partium titu-
lorum iam eo transeamus, ut singula additamenta exami-
nemus, Filii indicatio cum Graecorum consuetudine effe-
ratur per patrii nominis genetivum omisso vocabulo υἱός,
Romanorum usu patris nomini vocabulum f(ilius) solet ad-
scribi. In titulis igitur Latinis Graecis bilinguibus haec
est iusta ratio nominum:

Μ’. Aquilius Μ’. f.

Μάνιος Ἀκύλιος Μανίου
Haec autem appellatio in nostris titulis admodum raro depre-
henditur. Sunt enim hi: CIL. 1117183, 7184, 7205, 479, 7177
(a. 129 a. Chr.) omnes a M! Aquilio cos, positi, item a civi—
bus Romanis conscripti CIL. 111 7218 (a. 180 a. Chr.), 14203⁴

 

1) E. Hiibner, Handbuch der rom. Epigrnphik p. 693.
2) cf. Aem. Hiibner, Exempla scripturae epigr. Lat„ Berolini 1885
p. LXXV sqq.

