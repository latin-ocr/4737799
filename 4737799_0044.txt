..38-

monem vel populum obnoxium ‘fuisse alteri et exemplum
tenemus, si formula Latina insecuta est Graecam, Roma-
nos obnoxios fuisse Graecis, si Graeca Latinam, Graecos
pependisse ab illiS. Quodsi foomulae per substitutionem
tantum redditae sunt, demonstratur formularum partem Lati-
nam non esse assumptam a Graecis itemque Graecam
formulam natam non esse in solo Latino. Exstant etiam
formulae, quarum altera pars semper deest, cum altera
adsit. Ex his, si exempla tam crebra sunt, ut aliquid
possit concludi, vix est cur dubitemus formulam exstantem
esse indigenam. Atque etiam si formula et primo et tertio
modo expressa est, de definienda origine omnia sunt clara.
Si autem formula expressa est non nisi et per substitutio-
nem et per translationem et ille modus antiquior est quam
hic, concludere debemus formulae per translationem ex-
pressae alteram partem ab altero populo assumptam esse
et statuendum est, utra pars formulae translatae alteri
' vetustate praecedat, quia hoc modo originem formulae in-
venimus, Atque porro quod formulas quasdam redditas esse
videmus non nisi et per translationem et tertio modo, quid
inde concludimus? Etiam turn quaeritur, utra ratio antiquior
sit. Atque si hanc priorem esse statuimus et res ita se
habet, ut adsint Latina, desint Graeca, formulam originem
traxisse ex Latinis, si adsunt Graeca et desunt Latina, in
Graecis formulam ortam esse censemus. Quodsi modus
translationis prior est tertia ratione, quaeritur, utra pars
formulae translatae antiquior sit, Latina an Graeca, eadem-
que quaestio exsistit, si formulas habemus, quae non nisi
per translationem redditae sunt. His praemissis iam tran-
seamus ad singula. Atque primum quidem formulas secun-
d'um modum reddendi componam, deinde autem, quid inde
appareat, paucis illustrem. Numeri, qui singulis exemplis
adiecti sunt, modum reddendi indicant, scilicet (I) per sub-
stitutionem, (ΙΙ) per translationem expressum, (ΙΙΙ) si in
altera lingua formula adest, cum desit in altera.

