-68-

Graecum, negat a municipio esse positum. Si autem in-
scriptio non est publica municipalis, restat, ut ex officina
prodierit Romana. Sed hoc modo se contra se ipsum
pugnare vir doctus non sentit3 nam si magistratus Roma-
nus in nostro titulo Graecae parti tribuisset locum priorem, ’
hoc esset documentum publicum sermonem Neapoli fuisse
Graecum. Recte igitur Mommsen insolitum ordinem lin-
guarum in suam sententiam convertit etiam Flaviorum
aetate hic sermonem publicum fuisse Graecum, de nostro
titulo cum dicit CIL. X p, 171: ‘exstat titulus n. 1481 ab
imperatore Tito positus Neapoli Graece et Latine scriptus,
sed ut Graeca priorem locum teneant.’ Sed ne Mommseni
quidem iudicium possum amplecti. Neque enim ullum
tenemus exemplum in publicis titulis bilinguibus Romanos
Graecam partem praeposuisse Latinae. Quare equidem
affirmo titulum non esse originis Latinae, sed Graecae ¹).
Titulus est publicus municipalis imperatori Tito gratias
agendi causa positus ab ipso municipio atque comparan-
dus cum illo CIL. V130928, qui Iovi Capitolino et Romae
a Graeca civitate dicatur, ita ut Graeca praecedant Lati-
nis. Hanc nostram sententiam etiam aliud confirmat. Si
titulus a Romanis publice esset conscriptus, denominationes
V. 5 [ἐν Νέαι πόλει δημαρχήσας, ἀγων]οθετήσας τὸ γ’, γυμνα-
σιαρχήσας certe careret; nam abhorret a titulo vere
publico Romano praedicationibus imperatorum sollem-
nibus peculiaria nomina privata eorum iniungi. Hoc
autem additamentum minime offendit, si ponimus titulum
esse a municipio factum. Inscriptio similis est eis, quas
in cap, III tractavimus, operibus publicis, plerumque milia-
riis, aevo imperatorio incisis, quas propter differentias
inter Graeca et Latina intercedentes ita explicavimus, ut
Graeca certc ex officina prodierint Graeca, Latina ad
exemplar redeant sollemne officinae Romanae. Inscriptio-
nes privatae quamquam plerumque eundem ordinem tenent
atque publice positae interdum cum hac norma dissentiunt.

 

1) Item nescio qua de causa de titulo nostro iudicavit I. N. Madvig,
Die Ver÷assung und Verwaltung des r6111.Staates‚ Lipsiae 1881 Ι p. 57 adnot.

