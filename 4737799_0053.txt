-47-

bucher 1907 p. 9 harum formularum originem suspicatur,
cum dicit: „Eine genauere Prufung der Sepulcralinschriften
wird meines Erachtens ergeben, dass die Anreden wie
ave, vale, salve etc. eine Nachahmung des griechischen
Brauches darstellen.“ Iam redeamus ad alias formulas per
translationem tantum expressas. Restant hae: memoriae
gratia vel causa, pietatis causa, virtutis ergo, virtutis
benivolentiae beanz‘ciqu& causa, virtutis benefz'cique ergo,
hic iacet, votum dedit, donum vel aram posuit, munus
vel aram dedicavit. De quibus difficile est diiudicatu,
utra pars singularum formularum imitationi fuerit alteri,
quia plerumque non constat, utrum Latina formula vetu-
state praecedat Graecae vel invicem. Aliquid certi statui
non potest nisi de memoriae gratia vel causa et hic iacet.
Quarum illam, quia μνήμης et μνείας χάριν, nisi nos fallit
memoria, prioris aetatis sunt quam formula Latina, quae
posteriore demum aevo imper. videtur esse adhibita (cf.
p, 25), ex Graeco usu effictam esse, hic iacet autem mere
esse Latinam affirmo; nam etiamsi haec formula recentior
sit quam ἐνθάδε κεῖται, supra vidimus Graecam formulam
exstitisse ex Latina hic situs est, cuius formula hic iacet
nihil est nisi varia expressio tempore paulum distans ab
illa (cf. p. 23).

Egimus de origine formularum Latinarum. Restat,
ut similiter Graecas tractemus. Sed interim concludamus
caput nostrum et ad alia convertamus animum.

111.

De nonnullis discrepantiis, quae inter utramque
partem intercedunt titulorum bilinguium.

Inscriptionum bilinguium duas partes si comparamus,
ea exsistit quaestio, quomodo factum sit, ut quam-
quam in universum inter se consentiunt, in singulis rebus
tamen saepius discedant, cur is, qui confecerit titulum,
huic parti nonnulla adiungat, quae omittat in altera, neque
verbum accurate e verbo exprimat. Haec discrimina pri-

